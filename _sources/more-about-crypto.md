# Повеќе за валутите

Зачетоците на крипто светот датираат од 2009 година, преку Bitcoin-от како валута. Основниот принцип е децентрализација, односно еден широко распространет систем, во кој што јазлите на кој што истиот функционира се самите корисници кои помагаат  да се извршува целиот код на блоковскиот систем, еден блок претставувајќи колекција на извршени трансакции. Сите единки закачени на тој систем кој помагаат да се изврши, имаат увид во блоковите кои се полнат со нови трансакции како што истите се извршуваат, па нема начин за измама во рамки на самиот систем.Медијатор, односно трето лице, кое е исто така дел од тој систем, ја има улогата на страна која гарантира за истата со мала заработка за возврат. Така се губи потребата од банките, односно моќта која ја имаат истите. Не можат да диктираат кога може да се извршуваат трансакции, да одлучуваат дали да ги дозволуват или не, како и најважното, да ги определуваат вредностите на валутите вклучени во трансакциите кои се извршуваат. Распространетоста гарантира дека во секое време ќе има некој посредник што во најбрз можен рок ќе потврди и ќе овозможи да помине одредена трансакција. На крај сите три страни ќе ја имаат постигнато целта. Во самите банки и единки вклучени околу нив лежат следните предизвици околу тоа во која насока ќе се одвива дигитализацијата на валутите. Ќе се прифатат масовно, тоа е факт. Некои големи компании веќе си "играат" со идејата за дозволување на уплата со нив, додека други градат стратегија за начинот на кој што ќе влезат на тој пазар. Тоа е и реалниот временски тек до кој е стигнат крипто светот, односно околу 5-10 години според некои многу груби предвидувања оддалечен од општото прифаќање во некоја негова форма.  Сепак, сметаме дека тоа е и доста огромен напредок во однос на зачетоците на крипто светот кога бил креиран како концепт од страна на Satoshi Nakamoto, псевдоним за личност или личности чив вистински идентитет сè уште не е откриен и се позади "whitepaper"-от за Bitcoin претставен во 2008 година преку кој се опишани техничките спецификации и мотивациите позади ваквата, во тоа време, иновација.