# Вовед

![value](./media/intro.webp)

Криптовалутите се платежните средства од иднината. Уште од првите "скокови" на цената на Bitcoin пред неколку години почнува "хајпот" околу пазарот на криптовалутите. Има навистина многу валути, некои веќе стандардни и познати, со стандардно развивање позади нив, стабилен екосистем поврзан со истите, редовни апдејти, новости, продукти поврзани со токенот и сл. Има и сè повеќе т.н. "altcoins", кои ги претставуваат сите валути кои не се Bitcoin, но под тој назив најмногу се подразбираат оние помалите, кои се со понестабилен екосистем и со тоа и варијацијата во нивната вредност е дефинитивно поголема. Со сè поголемиот број и на луѓе вклучени во желбата за заработка, бидејќи дознале таа можност од некој Facebook што го имаат во пријатели, сврзале разговор со некој присутен на некоја слава или виделе "meme" за валутата Dogecoin која сама по себе е создадена по популарно "meme" од минатото, сфатливо е што и бројот на измами во ова поле е доста зголемен. Сметаме дека нивната појава е корисна, дека моментално е само предвесник на нивото со кое ќе бидат присутни во иднината, како и дека сами по себе носат многу новости, не само во "изгледот" на парите од иднината, туку и во начинот на кој процесите и операциите ќе се одвиваат во секојдневниот живот околу нас. Доста впечатлив ни беше и самиот факт дека има криптовалута чија вредност и влијание се одржува преку популарните "meme"-иња, додека останатиот дел од нејзиниот екосистем е доста послабо развиен. Но, самата нејзина појава, како и тоа дека опстанува во конкуренција со другите, дефинитивно поттикнува и најобичните корисници на интернет, а знаеме колку е ниско поставен стандардот за обичен корисник на интернет, да се свесни за тоа со какви "глупости" од секојдневниот живот можат да влијаат на работи од значење. Како највпечатлив пример за тоа би ги земале неколкуте денови од тргувањето со акции на неколку компании кои се во пропаѓање на берзата во САД кое се случуваше на крајот на март оваа година. Во случајов е различна тема, но базата на корисници беше истата, најобични луѓе поттикнати од дискусии на одредена тема на Reddit. На некој начин ни се допаѓа таа децентрализација која ја носи темава како новост, бидејќи малку хаос и непредвидливост, преку присуството на повеќе "гласови" што влијаат, не штетат на систем контролиран од малку.