# Повеќе за валутите

## Биткоин, технологијата позади него и неговото значење

Најзастапена криптовалута е Bitcoin која се смета и за првата валута од ваков тип. Создадена е од програмер(или група програмери) претставен со псевдонимот Satoshi Nakamoto и први евидентирани трансакции со неа се направени во 2009та година. Основниот принцип кој го употребил Nakamoto е децентрализација, односно создавање на еден широко распространет систем чиишто јазли се токму самите корисници. Тие помагаат да се извршува целиот код на блоковскиот систем, каде секој блок претставува колекција на извршени трансакции. Сите единки приклучени на тој систем помагаат да се изврши кодот, а истовремено имаат и увид во блоковите со трансакции во реално време со што се онезоможува извршување на измами во рамки на самиот систем. Медијатор, односно трето лице, кое е исто така дел од тој систем, ја има улогата на страна која гарантира за коректноста на извршените трансакции, а добива одредена заработка за возврат. Така се губи потребата од банките и останатите институции, односно моќта која ја имаат истите. Им се оневозможува да диктираат кога може да се извршуваат трансакции, да одлучуваат дали да ги одобрат или не, како и најважното, да ги определуваат вредностите на валутите вклучени во трансакциите кои се извршуваат. Kолку е пораспространет системот, толку е поголема веројатноста дека веднаш ќе се најде посредник што ќе го потврди, а со тоа овозможи извршувањето на трансакцијата. На крај сите три страни ја постигуваат својата цел.

## Историски преглед на криптовалутите

Во почетоците биткоин го користеле само технолошки ентузијасти кои имале познавање од областа. Неговата цена почнува да расте кога Silk Road, позната страна за размена на стоки од dark web, објавила дека единствено платежно средство кое го прифаќаат е биткоин. Во таа година, започнува масовното користење на биткоини, а со тоа и значаен раст на неговатa цена. Од тогаш до денес, цената на биткоинот е во речиси константен раст. Во истата година, инспирирани од успехот на биткоин, започнува и појавата на други криптовалути (иако имало и претходно неколку, ниту една од нив немала дотогаш значаен успех). Некои од нив успеале да се пробијат на пазарот и да влезат во честата употреба на онлајн корисниците, поради стандардното развивање позади нив, стабилниот екосистем, редовните апдејти, новости, продукти поврзани со токенот и сл. Има и сè повеќе т.н. "altcoins", заедничко име за сите криптовалути кои не се Bitcoin, но тој назив најмногу се однесува на понезначајните валути, кои се со понестабилен екосистем и со тоа и варијацијата во нивната вредност е значајно поголема. Како што станувало позастапено користењето на криптовалути, како што системот станувал пораспространет, а растот на вредноста на валутата постабилен, се повеќе луѓе почнале да ги користат, не само за извршување трансакции, туку и за штедење, како и за можна заработка преку рударење и препродавање на истите. 

## Криптовалутите денес и во иднина

Денес криптовалутите се веќе дел од модерната економија и поп-култура. Повеќе големи компании веќе си "играат" со идејата за дозволување на уплата со нив, додека други градат стратегија за начинот на кој што ќе влезат на тој пазар. Помладите генерации ги користат масовно, а повозрасните имаат барем чуено за нивното постоење. Дополнително постојат повеќе веб страни и тредови на форуми кои објавуваат новости и информации за нивно користење, а најзначаен индикатор дека се веќе дел од попкултурата е постоењето на повеќе мемиња поврзани со темата. Најзначаен пример за нивната застапеност и влијание онлајн е ситуацијата со Dogecoin, криптовалута чие постоење е инспирирано од меме, а неговото вредност и влијание примарно се врзуваат за мемиња и твитови, иако неговиот екосистем е послабо развиен. Но ова донесе и појава на многу хакерски напади во поново време насочени токму кон акумулирање на криптовалути.

## Зошто решивме да ја анализираме оваа тема?

Сметаме дека нивната појава е корисна, дека моментално е само предвесник на нивото со кое ќе бидат присутни во иднината, како и дека сами по себе носат многу новости, не само во "изгледот" на парите од иднината, туку и во начинот на кој процесите и операциите ќе се одвиваат во секојдневниот живот околу нас. Ни се допаѓа децентрализација која ја носи темава како новост, бидејќи малку хаос и непредвидливост, преку присуството на повеќе "гласови" што влијаат, не штетат на систем контролиран од малку. Дополнително деинституционализирање на платежните средства носи многу надеж за тоа како ќе се развива иднината.